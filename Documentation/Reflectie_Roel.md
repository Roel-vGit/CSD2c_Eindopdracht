# Reflectie Roel

## Plan van aanpak
Deze keer had ik mijzelf voorgenomen om het concept vooraf duidelijker uit te werken. Wij hebben dan ook eerst een concept class en audioflow diagram gemaakt voordat we begonnen met coderen. Dit hielp in het begin wel om een beetje een beeld te krijgen van ons plan van aanpak. Vervolgens hebben we taken verdeeld en zijn we regelmatig bij elkaar gekomen om code samen te voegen en het concept verder te ontwikkelen. Hierbij zijn we wel afgeweken van de oorspronkelijke audio flow en class diagram omdat sommige beter bleken te werken op een andere manier dan dat we eerst dachten. Ook is het concept gaandeweg een verandert van een redelijk technicsch "decorrelatie effect" naar een live spatial performance tool.

## Proces
In het begin was het even moeilijk om een goed concept te bedenken. Als we dit eerder hadden bedacht hadden we meer tijd gehad voor ons project wat fijn geweest zou zijn. Op het einde was het namelijk nog wel even stressen om een minimal viable product te maken. Vaak waren er ook kleine dingetjes die tegen zaten maar die wel erg veel tijd hebben gekost (zoals OSC versturen of problemen met JACK). 

### Samenwerking
De samenwerking is goed verlopen. Er was ook overeenstemming over het concept en we hadden wel een beetje dezelfde ideeÃ«n over wat voor effecten we vet vonden. Ook heb ik veel geleerd over het samenwerken in Git. Ik was eerst wel een beetje huiverig over tegelijk aan dezelfde bestanden werken maar uiteindelijk vond ik Git erg fijn werken.

## Eindoplevering
Het product wat we tijdens de presentatie hebben kunnen laten zien was niet wat ik in eerste instantie voor ogen had. Ik wilde graag alle processing en AD-DA conversie op de Bela doen en een mooie behuizing bouwen voor de sensoren en PCB. Helaas liep het maken van de PCB en de behuizing uit waardoor die niet op tijd klaar was. De PCB en de behuizing worden nog wel afgemaakt.

## Take-Aways
Volgende keer zou ik een betere planning maken. We kwamen er op het eind namelijk achter dat we niet zoveel tijd meer hadden en ik had ook niet goed nagedacht over hoeveel tijd er in het ontwerpen van een PCB zou gaan zitten.

## Urenbesteding
In week 4 zijn we ongeveer pas echt begonnen aan het project, daarvoor was het vooral oefenenen met het maken van effecten, circular buffers en filters. Ik denk dat ik per week ongeveer 6 - 8 uur (excl. les) heb besteed aan het oefenen. Aan het project denk ik dan nog extra 4/5 uur per week.
De laatste 2 weken was dit wel iets meer en was het ongeveer 12 - 15 uur per week totaal denk ik.